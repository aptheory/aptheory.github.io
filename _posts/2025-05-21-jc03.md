---
title: JC03 - งานวิจัยจาก Microsoft เผย “ยิ่งถามเยอะ AI ยิ่งตอบผิด” !
author: aptheory
date: 2025-05-21
categories: [journal-club]
tags: [ai, research]
render_with_liquid: false
---
ChatGPT และรวมถึงแชท AI ต่างๆ อย่าง Gemini หรือ Claude เป็นตัวอย่างของ Large language model (LLM; แบบจำลองภาษา) ด้วยความฉลาดของมันในการตอบคำถาม ทำให้การใช้ LLM เป็นที่แพร่หลาย ตอนนี้คนหลายคนเริ่มถาม LLM มากกว่า ถาม Google search แล้ว แต่รู้ไหมว่าการถามหลายรอบแบบนี้ อาจทำให้ AI ตอบผิดมากขึ้น?

เคยไหมครับ ที่คุยกับ ChatGPT แบบนี้:

1. “สรุปบทความนี้ให้หน่อย”
2. `แน่นอน! นี่คือบทความสรุป..`
3. “ขอสั้นกว่านี้ได้ไหม”
4. `ได้เลย! นี่คือบทความสรุปที่ปรับปรุงแก้ไขให้สั้นลง..`
5. “พูดเกี่ยวกับบทนำมากกว่านี้หน่อย”
6. `รับทราบ! นี่คือบทความสรุปที่เน้นเนื้อหาของบทนำ..`

งานวิจัยจาก Microsoft เผยว่าการสนทนาแบบหลายรอบ (multi-turn) แบบนี้ทำให้คำตอบของ AI นั้นมีความถูกต้องลดลงอย่างเห็นได้ชัด

นักวิจัยได้นำชุดข้อมูล (dataset) GSM8K ที่มี คำสั่งต้นฉบับที่มีข้อมูลครบถ้วนในรอบเดียว (fully-specified instruction) มาทำการแบ่งเป็นชุดคำสั่งย่อยที่เล็กลง (sharded instructions; shards) shard ก็คือการแบ่งคำสั่งใหญ่ๆ ออกเป็นส่วนเล็กๆ เช่น แทนที่จะถามว่า `ช่วยอธิบายบทความนี้ทั้งหมด` ก็อาจจะแบ่งเป็น `ช่วยอธิบายแค่บทนำ` แล้วค่อยถามส่วนต่อๆ ไป

![image.png]({{ site.baseurl }}/images/added/B-JC03image00.png)

จากนั้นนำมาทำการจำลองการสนทนาแบบต่างๆ:

- Single-turn:
  - FULL: ใช้คำสั่งต้นฉบับที่มีข้อมูลครบถ้วนในรอบเดียว
  - CONCAT: นำ shards ท้ังหมดมารวมกันและนำเสนอในรอบเดียว
- Multi-turn:
  - SHARDED: เปิดเผย shards ทีละ shard ในแต่ละรอบการสนทนา

Task ที่ใช้ทดสอบมีหลายประเภท: Code, Database, Actions, Data-to-Text, Math และ Summary และจะประเมินผลผ่านสมการ Average Performance, Aptitude (ความสามารถของ AI ในการให้คำตอบที่ถูกต้อง) และ Unreliability (โอกาสที่ AI จะตอบมั่วแม้จะมั่นใจ)

ผลลัพธ์ที่ได้เป็นดังตารางนี้:

![image.png]({{ site.baseurl }}/images/added/B-JC03image01.png)

จากตารางจะเห็นว่า...

- FULL (ถามให้ครบในรอบเดียว) ได้คะแนนดีที่สุด
- SHARDED (ถามทีละนิด) มีคะแนนแย่ที่สุดในหลาย task

แปลว่าการ**ถามให้ครบในรอบเดียว**จะช่วยให้ได้**คำตอบแม่นยำกว่า** ดังนั้น ถ้าอยากได้คำตอบดีๆ จาก ChatGPT หรือ AI ตัวอื่นๆ พยายามถามให้ครบ ให้ชัดในรอบเดียว จะดีกว่าค่อยๆ ถามทีละนิดนะครับ !
